Georges Emile Pierre Léonard Theunis (Montegnée, 28 februari 1873 – Brussel, 4 januari 1966) was een Belgisch politicus van de Katholieke Partij.
Theunis, broer van luitenant-generaal Emile Theunis, kreeg een militaire opleiding en werd ingenieur. Hij begon zijn carrière bij de Groupe Empain waar hij onder andere voor Baron Empain studiereizen naar Rusland diende uit te voeren, en belast werd met een beheersfunctie bij ACEC. Tijdens de Eerste Wereldoorlog was hij in Londen de voorzitter van de Belgische Commissie voor oorlogsbevoorrading, een activiteit waarin zijn werkgever ook sterk betrokken was. Na de bevrijding maakte hij deel uit van de Belgische delegatie bij de vredesconferentie van Versailles, en vertegenwoordigde hij België in de Commissie voor Herstelbetalingen.
Hij werd minister van Financiën in 1920 in de regering-Carton de Wiart en eerste minister van 1921 tot 1925, functie die hij combineerde met deze van minister van Financiën. Tijdens deze regering werd de Belgisch-Luxemburgse Economische Unie een feit.
In 1925-1926 was hij gecoöpteerd senator voor de Katholieke Partij. In 1926-1927 werd hij voorzitter van een internationale economische conferentie in Genève.
In 1932 was hij kort minister van Landsverdediging in de regering-De Broqueville II, waarna hij nogmaals vijf maanden eerste minister was van 20 november 1934 tot 25 maart 1935.
In de periodes dat hij geen actieve functie opnam in de politiek, was Georges Theunis actief in het bedrijfsleven, waar hij veel beheersfuncties opnam. Zo was hij afgevaardigd bestuurder en voorzitter van ACEC, maar hij was ook bestuurder, soms voorzitter, bij de Royale Belge, de Generale Maatschappij van België, Traction et Electricité, Electrobel, Sogelec en Ebes. In totaal cumuleerde hij 72 mandaten.
Gedurende de Tweede Wereldoorlog verbleef Theunis in Washington D.C. als ambassadeur met speciale opdracht. Hij stond er onder meer aan de wieg van het Belgian Government Information Center, dat later verder uitgebouwd zou worden door Marnix Gijsen. Met zijn grote diplomatieke en internationale ervaring, en gegeven dat hij sinds 1926 enkel onderbroken door zijn periodes als minister, lid was van de Regentenraad van de Nationale Bank van België, werd hij door de regering Pierlot op 27 november 1941 benoemd tot gouverneur van de Nationale Bank. Na het overlijden van gouverneur Georges Janssen was deze functie in bezet België toegewezen aan Albert Goffin maar deze benoeming kon niet rekenen op de steun van de regering in ballingschap.
Hij overzag als gouverneur enkel het bestuur, praktisch werd de NBB in die periode geleid door Hubert Ansiaux en Adolphe Baudewyns in Londen. Hij was wel actief betrokken bij de voorbereiding van de Belgische naoorlogse geldhervorming en de hieraan gekoppelde koerscorrectie van de Belgische frank.
Na de oorlog keerde hij terug naar België, vroeg hij niet langer bevestigd te worden als gouverneur, en bouwde hij ook zijn bedrijfsmandaten af. Hij overleed begin 1966.
In 1925 werd Georges Theunis benoemd tot minister van Staat.
Door zijn huwelijk met Louise Brasseur was hij verwant met de rijke Gentse Brasseur-familie die actief was in de textielindustrie.
de Gerlache · 
Lebeau · 
de Mûelenaere · 
Goblet d'Alviella · 
de Theux de Meylandt · 
Lebeau · 
Nothomb · 
Van de Weyer · 
de Theux de Meylandt · 
Rogier · 
Henri de Brouckère · 
de Decker · 
Rogier · 
Frère-Orban · 
d'Anethan · 
de Theux de Meylandt · 
Malou · 
Frère-Orban · 
Malou · 
Beernaert · 
de Burlet · 
de Smet de Naeyer · 
Vandenpeereboom · 
de Smet de Naeyer · 
de Trooz · 
Schollaert · 
de Broqueville · 
Cooreman · 
Delacroix · 
Carton de Wiart · 
Theunis · 
Van de Vyvere · 
Poullet · 
Jaspar · 
 Renkin · 
de Broqueville · 
Theunis · 
van Zeeland · 
Janson · 
Spaak · 
Pierlot · 
Van Acker · 
Spaak · 
Van Acker · 
Huysmans · 
Spaak · 
Eyskens · 
Duvieusart · 
Pholien · 
Van Houtte · 
Van Acker · 
Eyskens · 
Lefèvre · 
Harmel · 
Vanden Boeynants · 
Eyskens · 
Leburton · 
Tindemans · 
Vanden Boeynants · 
Martens · 
Eyskens · 
Martens · 
Dehaene · 
Verhofstadt · 
Leterme · 
Van Rompuy · 
Leterme · 
Di Rupo · 
Michel · 
Wilmès ·
De Croo
